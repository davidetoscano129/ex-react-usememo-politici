**Premessa**: Stai costruendo una pagina per visualizzare una lista di politici. Tuttavia, vuoi evitare calcoli inutili e ottimizzare la performance del tuo componente. Segui le milestone per migliorare progressivamente il codice.

# Milestone 1: Recuperare e visualizzare i dati

1. Effettua una chiamata API a
https://boolean-spec-frontend.vercel.app/freetestapi/politicians

2. Salva la risposta in uno stato React (useState).

3. Mostra i politici in una lista di card, visualizzando almeno le seguenti proprietà:
- Nome (name)
- Immagine (image)
- Posizione (position)
- Breve biografia (biography)

Obiettivo: Caricare e mostrare i politici in un’interfaccia chiara e leggibile.

# Milestone 2: Implementare la ricerca ottimizzata

1. Aggiungi un campo di ricerca (<input type="text">) sopra la lista dei politici.
2. Permetti all’utente di filtrare i risultati in base a nome o biografia (se il testo cercato è incluso). Suggerimento: Creare un array derivato filtrato, che viene aggiornato solo quando cambia la lista di politici o il valore della ricerca.
3. Non usare useEffect per aggiornare l’array filtrato.

Obiettivo: Migliorare le prestazioni evitando ricalcoli inutili quando il valore della ricerca non cambia.

# Milestone 3: Ottimizzare il rendering delle card con React.memo

1. Attualmente, ogni volta che l’utente digita nella barra di ricerca, tutte le card vengono ri-renderizzate, anche quelle che non sono cambiate.
2. Usa React.memo() per evitare il ri-render delle card quando le loro props non cambiano.
3. Aggiungi un console.log() dentro il componente Card per verificare che venga renderizzato solo quando necessario.

Obiettivo: Se la lista filtrata cambia, solo le nuove card devono essere renderizzate, mentre le altre rimangono in memoria senza essere ridisegnate.